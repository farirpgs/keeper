---
name: Mark of the Odd
creator: bastionland-press
image: ./image.jpg
weight: 100
license: Custom
theme:
  accentColor: gray
links:
  Website: https://www.bastionland.com/2020/11/mark-of-odd-licence-and-srd.html
  Into the Odd: https://freeleaguepublishing.com/en/store/?product_id=7749919539458
  Itch.: https://chrismcdee.itch.io/
---

# Знак Дивини

Хочете використати Into the Odd як базу для своєї гри або модуля?

Тепер ви можете дати своїй грі Знак Дивини (Mark of the Odd) і використати контент з MOTO SRD.

Далі йде повна інформація про ліцензію та SRD.

> V0.4
>
> Bastionland Press, January 2022

# Licence

![](/catalog/creators/bastionland-press/mark-of-the-odd/logos/mark-of-the-odd.jpg)

Хочете використати Into the Odd як базу для своєї гри або модуля?

Кожен може дати своїй грі Знак Дивини (Mark of the Odd) дотримуючись наступних правил:

- Ви можете використовувати текст із SRD без змін.
- Ви можете використовувати логотип Mark of the Odd.
- Ви можете використовувати інші поняття з книги, такі як Стартові Набори та
  Аркана/Дивовижі (Arcana/Oddities), але не використовуйте текст із Into the Odd, якого
  немає в цьому SRD. Створюйте власний контент, щоб наповнити ці розділи.
- Зазначте, що Chris McDowall є оригінальним творцем Into the Odd, і додайте посилання на
  www.bastionland.com

Це загальна ліцензія. Якщо ви хочете обговорити ліцензію з іншими умовами, будь ласка, зв’яжіться з нами за електронною адресою bastionlandpress@gmail.com.

Переклад зроблено idearoll та друзями, подробиці тут: https://idearoll.itch.io/mark-of-the-odd-srd-ua .

# System Reference Document

## Ваш Персонаж

_Хто ви?_

Киньте 3к6 для кожного Значення Атрибута. 10 — середнє значення.

- Сила — бійка, стійкість та витривалість.
- Спритність — непомітність, атлетика та рефлекси.
- Воля — впевненість, дисципліна та харизма.

Персонажі починають з 1к6 Пунктів Захисту, які вимірюють їх здатність уникати небезпечних для
життя пошкоджень.

## Стартовий Набір

Звіртеся з таблицею _«Стартовий Набір»_ на титульній сторінці, щоб знайти ваше стартове
спорядження та особливу інформацію про вашого персонажа. Разом з індивідуальним
спорядженням в експедиції завжди є ліхтарі, раціони та базове альпіністське, картографічне та
туристичне обладнання.

## Супутники

Для груп з невеликою кількістю гравців, кожен може створити одного чи більше супутників.
Киньте їх _Значення Атрибутів_ по черзі та дайте їм 1 ПЗ та меч.

## Спорядження

100 пенні (п) — це шилінг (ш).
100 шилінгів (ш) — це гульден (г).

**Беззбройна атака**: к4 Пошкоджень.

**Саморобна зброя** _(1 ш)_: к6 Пошкоджень, Громіздка. Лук, вила, барний стілець тощо.

**Ручна зброя** _(2 ш)_: к6 Пошкоджень. Кинджал, меч, пістоль, палиця тощо.

**Польова зброя** _(10 ш)_: к8 Пошкоджень, Громіздка. Мушкет, парні пістолі, меч та кинджал,
алебарда тощо.

**Шляхетна зброя** _(30 ш)_: к8 Пошкоджень. Гарно зроблена шабля, дуельний пістолет, рапіра
тощо.

**Важка гармата** _(1 г)_: к10 Пошкоджень, Громіздка. Неможливо рухатись та стріляти. Слонова
гармата, довга гвинтівка тощо.

**Сучасна броня** _(50 ш)_: броня 1. Нагрудник і шолом.

**Груба броня** _(25 ш)_: броня 1, Громіздка. Застарілі або церемоніальні обладунки.

**Щит** _(10 ш)_: +1 броня, Громіздкий.

**Інструменти** _(1 ш кожен)_: лом, пила, клей, лупа, кайдани, пастка для тварин, відмички,
дзеркало, письмове приладдя, вудка, лопата, гак, розбірна жердина, мотузка на 20 футів _(6
метрів)_, шипи тощо.

**Предмети розкоші** _(1 г)_: механізми, термометр, вишуканий одяг, ювелірні вироби, прикраси,
підзорна труба тощо.

**Світлошумова граната** _(10 ш)_: миттєво засліплює всіх, хто не пройшов перевірку СПР.

**Запалювальна суміш** _(10 ш)_: підпалює територію. Усі, хто знаходиться всередині, кожен раунд
отримують к6 пошкоджень.

**Бомба** _(20 ш)_: к10 Вибух.

**Ракета** _(20 ш)_: к10 барвистий Вибух.

**Димова шашка** _(10 ш)_: після запалювання заповнює кімнату димом. Усі атаки в диму —
_Ослаблені_.

**Отрута** _(20 ш)_: втрата к20 СИЛ при вживанні.

**Ефір** _(10 ш)_: вдихання, перевірка на СИЛ, у разі провалу — втрата свідомості на годину.

**Кислота** _(10 ш)_: к6 Пошкодження, пропалює більшість матеріалів.

**Антитоксин** _(10 ш)_: нейтралізує більшість токсинів.

**Проживання** _(на тиждень)_: ліжко в гуртожитку _(1 ш)_, кімната в пансіонаті _(10 ш)_, міський дім
_(20 ш)_.

**Їжа та напої**: хліб і бульйон _(10 п)_, пляшка джину або рому _(50 п)_, пиріг і вино _(50 п)_, вишукана їжа _(1 ш)_.

**Тварини**: від мула або лами _(5 ш)_ до коня _(1 г)_. Від шавки _(5 ш)_ до гончака _(50 ш)_, СИЛ к10, к6 укус.

**Птахи**: від папуг і круків (_10 ш_, СИЛ к6, к4 кігтями) до боривітрів і яструбів (_50 ш_, к6 кігтями).

**Наймити**: (вартість на день, к6 ПЗ та всі Значення Атрибутів дорівнюють 10, якщо не вказано
інакше):

- Світляр _(1ш)_: СИЛ 2к6, ліхтар, палиця.
- Найманець _(5ш)_: 2к6 ПЗ, мушкет, меч.
- Експерт _(10ш)_: пістоль, експертиза в певній галузі.

## Що у вас є?

Звірте ваше найвище _Значення Атрибута_ з вашим _Показником Захисту_, щоб визначити
Стартовий Набір. Для кожної зброї є окремий кидок на пошкодження. Якщо два персонажі мають
однакове спорядження, то другий персонаж отримує своє стартове спорядження з колонки
ліворуч _(якщо це неможливо, то з колонки праворуч)_.

**Таблиця _«Стартовий Набір»_**

|      |      |      |      |      |      |
| ---- | ---- | ---- | ---- | ---- | ---- |
| 1 ПЗ | 2 ПЗ | 3 ПЗ | 4 ПЗ | 5 ПЗ | 6 ПЗ |
| 3-9  |      |      |      |      |      |
| 10   |      |      |      |      |      |
| 11   |      |      |      |      |      |
| 12   |      |      |      |      |      |
| 13   |      |      |      |      |      |
| 14   |      |      |      |      |      |
| 15   |      |      |      |      |      |
| 16   |      |      |      |      |      |
| 17   |      |      |      |      |      |
| 18   |      |      |      |      |      |

## Що вам потрібно знати?

### Перевірки

Це кидки для уникнення небезпеки від ризикованої дії чи ситуації.
Киньте к20. Якщо результат кидка менше або дорівнює _Значенню Атрибута_, то вам вдалося. 1 — це завжди успіх, а 20 — завжди провал.

### Ходи

Зазвичай Гравці роблять свій хід раніше за супротивників. Якщо є ймовірність бути захопленими зненацька, кожен персонаж повинен пройти перевірку на СПР, інакше він не зможе діяти першого ходу. У свій хід Гравці можуть діяти у будь-якій послідовності.

### Дії

Під час вашого ходу персонаж може переміститися та виконати одну дію. Дією може бути, що завгодно: від перемовин до атаки чи втечі. Про атаки детальніше нижче. Якщо персонажі в небезпеці, то для інших дій Рефері може попросити пройти Перевірку. Наприклад, спроба поставити підніжку може змусити супротивника пройти перевірку на СИЛ, щоб встояти на ногах, а спроба обманом переконати здатися може змусити його ж пройти перевірку на ВОЛ або здатися.

### Атаки

Нападник кидає кістку, що відповідає його зброї та віднімає показник броні супротивника. Результат показує, скільки Пошкоджень завдає атака. Далекобійну зброю не можна використовувати в ближньому бою.

Коли атака Ослаблена, наприклад при стрільбі по супротивнику в укритті, або якщо вас схопили під час бою, киньте к4 пошкоджень незалежно від зброї. Аналогічно, атаки, які Посилені ризикованим трюком або коли ціль безпорадна чи вразлива, завдають к12 пошкоджень.

### Вибух

Зброя з ефектом Вибуху завдає Пошкодження всім цілям у відповідній зоні, кістку кидають окремо для кожної цілі. Якщо є сумніви щодо кількості уражених цілей, киньте кістку Пошкодження зброї, яку використовуєте.

### Пошкодження

Коли хтось зазнає Пошкодженнь, він втрачає відповідну кількість ПЗ. Якщо ПЗ не залишилось, він — поранений і решта пошкоджень віднімається від атрибута СИЛ. Після цього необхідно пройти перевірку СИЛ, щоб уникнути Критичного Пошкодження.

### Критичне Пошкодження

Персонаж, який зазнає Критичного Пошкодження, більше не може виконувати жодної дії, доки не отримає допомогу від союзника і не зробить Швидкий Відпочинок. Якщо персонаж не отримає допомогу протягом години, він помре.

### Використання Арканума

Персонаж може використати силу Арканума звичайною дією, хоча деякі Аркани можуть вимагати чогось у відповідь.

### Втрата Значення Атрибута

Якщо значення атрибута СИЛ знизиться до нуля — персонаж гине. Якщо його СПР або ВОЛ знизиться до нуля — персонаж відповідно або паралізований, або психічно зламаний та не може діяти поки не зробить Повний Відпочинок.

### Смерть

Коли персонаж гине, Гравець створює нового персонажа і Рефері знаходить спосіб якнайшвидше ввести його в гру. Тут швидкість головніша за реалістичність. Як варіант, Гравець може взяти під свій контроль Наймита або члена їх Компанії.

### Реакція

Коли група зустрічає іншу істоту, персонаж на чолі групи повинен пройти перевірку ВОЛ, щоб уникнути несприятливої першої реакції. Деякі зустрічі завжди ворожі, а деякі завжди дружні, але все може змінитися після першого контакту.

### Мораль

Якщо група втрачає половину своєї чисельності, їй необхідно пройти перевірку ВОЛ, щоб не втекти. Групи з лідером можуть використовувати показник ВОЛ лідера замість свого власного. Бійці-одинаки повинні пройти цю перевірку, коли їх ПЗ падає до нуля. Це стосується як супротивників, так і союзників, але не персонажів Гравців. Втеча в безпечне місце під час переслідування вимагає перевірки СПР і місця, куди можна відступити.

### Швидкий Відпочинок

Декілька хвилин відпочинку та ковток води відновлює всі втрачені ПЗ персонажа. Через відпочинок можна втратити дорогоцінний час та привернути небезпеку.

### Повний Відпочинок

Повний Відпочинок вимагає тижня простою в комфортній локації. Відновлює всі Значення Атрибутів.

### Громіздкий

Предмети, позначені як Громіздкі, зазвичай потребують двох рук або значного місця для їх носіння. Громіздка зброя потребує обох рук для використання. Якщо будь-хто несе три або більше громіздких предмети, його ПЗ знижуються до нуля.

### Позбавлення

персонажі, позбавлені предметів першої потреби _(наприклад їжі, води або тепла)_, не можуть отримувати ефекти відпочинку.

### Кидки на Талан

Іноді вам може знадобитися елемент випадковості без кидка Перевірки, особливо в ситуаціях, що залежать від удачі або тих, що виходять за межі трьох Значень Атрибутів. У таких ситуаціях киньте к6. Високий результат сприяє гравцям, а низький означає, що їм не пощастило. Рефері вирішує, що конкретний результат означає для ситуації.

### Інші Пошкодження

Пошкодження від падіння каміння, вибухів та інших небезпек поза межами звичайного бою варіюється від к4 до к12, а к20 використовується лише в особливих випадках. Подумайте, як це може вплинути на пересічну людину. Падіння, яке з великою ймовірністю може травмувати недосвідченого персонажа, може завдати к8 пошкоджень, але величезна брила, яка розчавить більшість людей, може завдати к12. Отрута зазвичай спричиняє втрату Значення Атрибута. Сліпота й подібні ефекти роблять атаки Ослабленими та вимагають кидка Перевірки для виконання звичних дій.
